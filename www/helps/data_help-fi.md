[Lintuaseman aineistosta](https://www.tringa.fi/hangon-lintuasema/haliasdata/) 
on avoimesti ladattavissa päiväkohtaiset lajisummat aseman toiminnan alusta 
vuonna 1979 lähtien eri havainnointitavoittain: 

1. paikalliset,
2. muuttavat,
3. vakiohavainnoinnin aikana muuttavat,
4. lisäalueen paikalliset sekä
5. yömuuttavat. 

Aineisto on zip-tiedostossa, ja sen voi ladata [Tringan sivuilta](https://www.tringa.fi/hangon-lintuasema/haliasdata/) lisenssin 
CC BY mukaisesti (versio 4.0). Aineistoon tulee viitata seuraavasti:

```  
Helsingin Seudun Lintutieteellinen Yhdistys Tringa ry (2018) Hangon lintuaseman aineisto: päiväsummat (versio 1.1). Ladattu osoitteesta http://www.tringa.fi/hangon-lintuasema/haliasdata <Päivä-Kuukausi-Vuosi>.
```

Aineistonkeruumenetelmät on kuvattu mm. julkaisussa Lehikoinen & Vähätalo 
(2000) ja Vähätalo ym. (2004). Aineiston tarjoaja ei ota vastuuta aineiston 
analysoinnista ja tulkinnasta tai mahdollisista aineistossa olevista 
tallennusvirheistä. 

Aineiston käyttöön liittyvissä kysymyksissä ota yhteyttä osoitteeseen 
<halias@halias.fi>. Mikäli aineistosta tuotetaan julkaisu, pyydämme 
kiittämään siinä satoja vapaaehtoisia lintuharrastajia, jotka ovat 
keränneet aineiston. Lisäksi pyydämme lähettämään julkaisusta kopion 
pdf-muodossa em. osoitteeseen tai postitse:

Tringa ry, Annankatu 29 A 16, 00100 Helsinki. 

Aineistoversio 1.1 kattaa havainnot 31.12.2017 asti, ja tiedostoa 
tullaan päivittämään uudella aineistolla noin vuoden välein.

Suomen kulttuurirahasto on tukenut lintuaseman aineiston keruuta, 
josta lämmin kiitos!
